---
layout: post
title: Nem akarok az érzéseimről beszélni
lead: Kiadatlan, általam kitalált részlet Fritz Perls egyik csoportterápiás üléséről.
---
Fritz: mondja azt: Fritz, kedvesebb kellene, hogy legyél.

Peter: Nem érzem, hogy... nem így érzem.

Fritz: Szóval érez valamit.  Mondja inkább ezt: nem akarok az
érzéseimről beszélni.

Peter: Nem akarok az érzéseimről beszélni.

Fritz: Még egyszer.

Peter: Nem akarok az érzéseimről beszélni.

Fritz: Hangosabban.

Peter: Nem akarok az érzéseimről beszélni.

Fritz: Hangosabban.

Peter: Nem akarok... (elsírja magát)  Olyan melegnek érzem itt a
mellkasomat.

Fritz: Aha, most elkezdte kimondani az érzéseit.  A *kellené*ből
átváltott arra, ami van.  Most sajnálnom kellene, igaz?  És több
kedvességet mutatnom?

Peter: Én csak... öö, nem tudom, mit akarok az életemtől.

Fritz: Ez az elakadás.  Észrevettem, először a kemény fickót játssza,
aztán elsírja magát, mint egy tanácstalan kisgyerek.

Peter: Én csak (elneveti magát), én tényleg nem tudom, mit akarok az
élettől, (nevet) hogy mit kellene csinálnom.

Fritz: Ugye?  De apuci majd megmondja.
