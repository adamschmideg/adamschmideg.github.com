A magyar ékezetes karakterek kódolására többféle módszert
használhatunk  
**Optimista**  
Amikor csak beírjuk a szöveget ékezetesen, és bízunk abban, hogy
ezt minden rendszer jól ismeri fel. Hát nem. De az a szerencse,
hogy egy magyar szöveget viszonylag összekavart általában akkor is
meg lehet érteni, ha az ékezetes magánhangzók helyett krikszkraksz
szerepel. Például
> H\*tf\*n, mikor a h\*s\*g rekken\*  
> eszembe \*tlik egy b\*kken\*

**Minimalista**  
Simán leszedjük az ékezeteket. Ez dívik a hard-core programozók
körében, illetve azoknál, akik a külföldi internet-kávézóban
kénytelen megelégedni a sovány angol karakter-diétával. Ez gond
nélkül olvasható, bár elég macerás utána rendes szöveggé
alakítani.  
**Kalapos, avagy a majdnem jó**  
Ez a megközelítés abból indul ki, hogy a legtöbb ékezetet jól
kezelik a rendszerek, csak a hosszú ő-vel és ű-vel van bibi, mivel
azok egyedül a magyar ábécében szerepelnek. Tehát ha egy lépést
teszünk a nyugati nyelvek felé, nagyobb eséllyel megy át a szöveg.
Amúgy ez a megoldás jellemezte a hajdani hirdetéseket
> Új és használt f**ű**z**ô** eladó

Ez a probléma minduntalan felbukkan, amikor egy fontnak nem készül
magyar változata.  
**Külön ékezetes**`Már csak ritkán találkozunk vele, tudományos igénnyel készült számítógépes szövegekben`
> `A'rvi'ztu"ro" tu:ko:rfu'ro'ge'p`

4kezetes  
Ez az én javaslatom. Az ékezetes magánhangzókat számmal
helyettesítjük, mégpedig oly módon, hogy könnyen meg lehessen
jegyezni, mi helyett milyen szám áll.
-   1 - egy, **ü**gy
-   2 - kett**ő**
-   3 - h**á**rom
-   4 - n**é**gy
-   5 - **ö**t
-   7 - hét, h**ű**t
-   8 - ny**ó**c
-   9 - k**í**lenc

És lássunk egy példát is velük
> M4g ny9lnak a v5lgyben a kerti vir3gok,  
> m4g z5ldell a ny3rfa az ablak el2tt



